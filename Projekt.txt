Kecskemét
A helyi identitás és kohézió erősítése Kecskeméten
A projekt keretében olyan közösségfejlesztési folyamat kerül megvalósításra Kecskemét Megyei Jogú Város közigazgatási területének 15 célterületén, amelynek keretében 3 éven keresztül közösségépítő, helyi identitást növelő rendezvények valósulnak meg. A célterületek lakossága minden esetben eléri az 500 főt és nem haladja meg a 15 ezer főt.

A projekt végrehajtása konzorciumban történik, konzorciumvezető Kecskemét Megyei Jogú Város Önkormányzata, míg konzorciumi tagként az AIPA Nonprofit Kft. került bevonásra.  

Támogatás összege: 517.000.000,- Ft
Támogatás intenzitása: 100%
Projekt tervezett időszaka: 2018. január 1. - 2022. május 31.
Programok kezdete: 2019. április 27.
Közreműködő Szervezet neve és elérhetősége: Magyar Államkincstár Bács-Kiskun Megyei Igazgatóság, Postacím: 6001 Kecskemét, Pf. 373.
Támogató Alap: Európai Szociális Alap    

A projekt keretében közösségek részvételével megvalósul felmérés és tervezés, közösségi tevékenységnek történeti feltárása és a lakosság számára elérhetővé tétele, közösségi akciók, tevékenységek, események, programok, folyamatok megvalósítása, meghatározó dokumentumok áttekintése, szükség esetén azok megújítása, közösségfejlesztési folyamatról tájékoztató közösségi információs pont kialakítása, közösségfejlesztési folyamat szakmai minőségének biztosítása. A támogatható tevékenységekkel együtt a projekt keretében megvalósul eszközbeszerzés, partnerségi együttműködés. 